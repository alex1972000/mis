---
layout: post
title:  "Zadanie č.8"
excerpt: ""
image: "/images/word.png"
---


# Definícia dodávateľského reťazca

### Podčasti

#### správa a návrh databázového modelu
#### vytvorenie designu aplikácie
#### vytvorenie backendu aplikácie
#### zabezpečenie platobnej brány

## Interné vykonané úlohy:

- ### Správa a návrh databázy 

vytvorenie a správa databázového modelu bude kľúčovou súčasťou nášho projektu. V tíme máme skúsených backend developerov, ktorí budú zodpovední za návrh a implementáciu databázy a ktorí majú už skúsenosti s tvorbou databázového modelu. Budú tiež zabezpečovať bezpečnostné opatrenia a zálohovanie dát v databáze. Výhodou je, že vlastné zdroje nám umožnia prispôsobiť databázu našim potrebám a zabezpečiť jej efektívne fungovanie. Možnou nevýhodou môže byť nedostatok skúseností s niektorými špecifickými funkcionalitami alebo technológiami, avšak sme pripravení sa učiť a konzultovať s externými firmami v prípade potreby.

- ### Vytvorenie designu aplikácie 

Pre vytvorenie designu aplikácie máme niekoľko možností. Jednou z nich je použitie preddefinovaných šablón alebo knižníc, ako sú napríklad Angular Material, CSS alebo Bootstrap. Toto riešenie by nám umožnilo využiť existujúce zdroje a nástroje a zároveň znížiť náklady na vývoj aplikácie v porovnaní s najatím externého freelancer alebo firmy.
Avšak, existuje riziko, že výsledok nebude unikátny alebo neodpovedá potrebám konkrétneho projektu. Našťastie, v tíme máme skúseného designéra, ktorý má schopnosti vytvoriť vlastné riešenie a zaručiť, že aplikácia bude mať unikátny vzhľad a plne splní požiadavky projektu.
Preto považujeme použitie vlastných zdrojov za výhodné z finančného hľadiska a zároveň nám dáva kontrolu nad výsledkom. Môže to však znamenať zvýšené nároky na časové a personálne zdroje v tíme.


- ### Vytvorenie backendu aplikácie 

Vytvorenie efektívneho backendu pre aplikáciu, ktorá umožní online platby a bude zabezpečovať správu údajov o spotrebe vody, plynu a elektriny. V tíme máme skúsených programátorov, ktorí sa budú venovať vývoju backendu, avšak niektoré časti kódu budú musieť byť konzultované s firmami, od ktorých budú získavať údaje o spotrebe jednotlivých časti. Berieme to ako výhodu z finančného hľadiska, nakoľko vlastné zdroje nie sú také drahé, aké by bolo riešenie nejakého freelancera alebo firmy. Možnou nevýhodou je nedostatok skúseností v niektorých častiach backendu, avšak aplikácia bude jednoduchá a interaktívna, a preto nebudeme robiť nič nové v tomto smere.

## Externé vykonané úlohy:

- ### Zabezpečenie platobnej brány 

V našom projekte sa musíme zamerať aj na integráciu platobnej brány, ktorú nemôže prevádzkovať hocikto. Preto sme sa rozhodli využiť riešenia od overených firiem, ako napríklad GoPay. Samotnú integráciu bude zabezpečovať náš tím backend developerov, keďže sa API brány zahrnie do backendu, ktorý vytvárame my. GoPay je známy svojou efektivitou a je používaný mnohými firmami. Po registrácii GoPay vygeneruje potrebné API, ktoré bude následne integrované do našej aplikácie, vrátane checkout okna. Čo sa týka programu, ktorý sme si zvolili, ide o program väčší obrat, pretože ako začínajúca firma sa snažíme šetriť v každom smere a tento program je jedným z najlacnejších dostupných možností. Okrem tohto programu ponúka GoPay aj iné varianty, ako napríklad program Malý obrat s podobnými poplatkami pre firmy s obratom do 600€ mesačne, alebo program Extra obrat, ktorý je vhodný pre firmy s obratom nad 2000€. Momentálne sa preto rozhodujeme použiť tento základný program a v prípade, že sa nám zvýšia príjmy, budeme zvažovať zmenu na iný program. 